---
layout: paĝo
title: NASK 2018
permalink: /nask2018/
---

Ĉi-jare la komenco de julio estis plenplena je la Esperanta etoso en
nord-amerika. Kaj la Nord-Amerika Sumera Kursaro (NASK) ĉe Raleigh, Norda
Karolino kaj la Landa Kongreso (LK) ĉe Seatlo, Vaŝingtono allogis grandajn
kvantojn da partoprenantoj por realigi Esperantujon dum iom da tempo.

Por mi, tiuj estis miaj unuaj grandaj Esperantaj rekontiĝoj. Mi nur Esperantiĝis
je la pasinta septembro, kvankam mi konsciis pri Esperanto antaŭ multaj jaroj.
Mi pensas monatojn, ĉu ĉeesti NASK, kaj mi tiom ĝojas, ke mi decidis iri.

La unua afero estis NASK, ĉe la kampuso de la universitato William Peace. Tuj ĉe
la pordo de la dormkonstruaĵo, mi subite malkaŝis kelkajn novajn amikojn, eĉ
antaŭ ol mi registris. Tie 74 partoprenantoj (la plej en ĝia historio) kunvenis
por kune lerni. Tiu NASK apartiĝis en kvar kursojn: du supernivelajn, unu
meznivelan, kaj unu baznivelan.

La afero daŭris de la 4-an ĝis la 11-an de julio, kaj elstarigis kelajn bone
konatajn Esperantistojn, kiu instruis la kursanojn, inkluzive Renatto CORSETI,
Anna LÖWENSTEIN, Katalin KOVÁTS, José Antonio VERGARA, kaj Tomas ALEXANDER.
Krome ĉi tiu jaro estas la 50-a datreveno de la Esperantic Studies Foundation
(ESF), kiu ofertis stipendojn al kelkaj partoprenantoj, por ke ili povu ĉeesti.

La instruado estis ege bona. La baza kurso de ALEXANDER enkondukis la lingvon al
la novaj Esperantistoj, dume la meza kurso de KOVÁTS plibonigis la gramatikon
kaj paroladon de la progresantoj. Ĉe la supera nivelo, la kurso de LÖWENSTEIN
temas pri la literatura kulturo kaj de VERGARA pri la en konteksta historio kaj
movado de Esperanto.

Vespere post la lecionoj, oni disponas multajn aferojn. Iuj kunvenis al la
gufujo. Tie oni trinkas teon, ludas kelkajn ludojn kiel Skrablo kaj Kodnomoj
(angle _Codenames_), kaj interparolas por pli bone amikiĝi. Aliaj iris al
prelegojn aŭ diskutojn pri kelkaj temoj, inkluzive bonlingvismo, Esperanta
filmprodukto, infanlibroj, kaj la kontribuoj de Duolingo, inter aliaj.

Mi aliĝis la mezan kurson, kaj en la unua leciono, KOVÁTS sinprezentis kaj mense
enmetigis la gravecon de la akuzativo. Ŝi estas fama (aŭ infama) pro sia
atentado al la akuzativo, instruante ke oni stamfu dirante vorton kiu devigas
uzi la akuzativon, kaj levu la piedon dirante vorton kiu devigas la malon. Post iu leciono, KOVÁTS petis volontulojn por roli en improvizaĵo parodiante _La pasporto al la tuta mondo_. Tiel mi ekkonis kelkajn pliajn amikojn kaj poste verkis teatraĵon.

NASK ankaŭ gastigis ekzamenon de 17 kandidatoj. Ili, inkluzive mi, provas
trapasi la Komunan Eŭropan Referenckadron ekzamenon pri Esperanto. Dum du tagoj,
la ekzamenitoj aŭskultis, parolis, legis, kaj skribis tute Esperante. La
ekzamenintoj ankoraŭ atendas siajn rezultojn.

Je la fino, Alena ADLER kaj Simono BARNEY produktis _La distra vespero_, en kiu
dekoj da personoj kantis, dancis, muzikis, kaj rolis. Tie ni aŭskultis
originalajn muzikojn kaj tradukojn, vidis klakdancon kaj 30-minutojn longan
teatraĵon, kaj tiom pli. La teatraĵon, nomita "La NASKa fiasko", kune verkis mi,
Hanso BEKLIN, kaj Katalin KOVÁTS en malpli ol 48 horoj specife por la vespero.
Entute montriĝis la riĉeco kaj diverseco de Esperanta kulturo tra multaj fakoj.
Dankon al Alekso MILLER kaj Derek ROFF, oni povas vidi la tutan aferon Jutube ĉe
[https://www.youtube.com/playlist?list=PLok8ZOY6AYjhqOcQ70deTcZBFtvHEgtYN](https://www.youtube.com/playlist?list=PLok8ZOY6AYjhqOcQ70deTcZBFtvHEgtYN)
«_Kiel mallongigi tiun por presi?_»

Apartiĝi de unu la alia estis tre malfeliĉe, sed ĉiuj forlasis kiel amikoj.
Kelkaj foriris hejmen, sed aliaj iris al Seatlo por la Landa Kongreso. Tie ili
renkontis kromajn samideanojn.

La Usona–Kanada Landa Kongreso kunvenigis ambaŭ Esperanto-USA-on kaj la Kanadan
Esperanto-Asocion al la universitato Seattle Pacific por iliaj jaraj
renkontiĝoj. Jordan KALILICH, Nikvo WOODS, kaj Ben SPEAKMON apartenas al la
dankenda loka kongresa komititato, kiu organizis la tutan aferon. La semajnfino
ja konsistis de laborsesioj, sed laboro ne estas la sola kialo por kunveni.
Estis aliaj sesioj pri interlingvistiko, la Esperanta kulturo, tabulludoj,
komiksoj, kaj indeĝenaj lingvoj de la loka regiono. Ĵenja AMIS prezentis
antaŭvido pri la Universala Kongreso, kiu okazos en Montrealo je 2020.

Dimanĉe la organizantoj disponis tri ekskursojn en Seatlon al kelkaj vidindaĵoj
tra la urbo. Tiun vesperon ni enbuŝiĝis por iri la koncerto de _La Perdita
Generacio_, kiu ĵus diplomiĝis pri Elstara Arta Agado ĉe la Universala Kongreso.
Personoj aŭskultis la muzikon dancante aŭ sidante laŭplaĉe. Post la fermo,
multaj personoj elektis tendumadi proksime al la monto Rainier. Tiu ekskurso
daŭris tri tagoj. Bedaŭrinde mi ne povis tendumi kun la aliaj pro laboro.

Entute mi restis en Esperantujo pli ol du semajnojn, ĉeestante ambaŭ NASK-on kaj
la Landan Kongreson. La venonta NASK refoje okazos en Raleigh, kaj celas gastigi
eĉ pli partoprenantoj ol ĉi-jare. La venonta Landa Kongreso okazos en Bostono,
gastigota de la loka grupo BRUEGo. Se vi volas sperti Esperantujon, ĉu vi estas
lerta aŭ ne, mi certe rekomendas, ke vi planas ĉeesti venontjare.
